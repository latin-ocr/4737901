55

ἀρετάς. Astricte atque concinne orator duas primas
causas exponit, veri simile non est eum in tertia
enumeranda nimia verborum copia sententiam lan·
guide onerasse. ¹

L. Cornelius acer decemvirorum fautor rogatus
sententiam de bello adversus Aequos et Sabinos
suscipiendo vehementer invehitur in adversarios suos
qui suaserant ne de ulla re quidquam decerneretur
donec alii magistratus creati fuissent. Qua in oratione
Lib. XI. cap. 16. fin. etiam haec lego quae procul
dubio corrupta suut: καὶ οὐδ’ αὐτὸ τοῦτο δύνανται
συνιδεῖν, ὅτι γνώμαις εἰσ-φέρουσι , μᾶλλον δ’ εὐχὰς
ἀδυνάτους ἔχουσιν. Conabor autem loco laboranti
probabili conjectura subvenire postquam attigero con-
jecturas jam ante a Reiskio et Kiesslingio allatas.
-Nempe ἔχουσιν Reiskio non placuit pro quo substituit
λέγουσιν , qua mutatione, opinor, parum vel potius nihil
proficimus. Kiessling, quod miror, Reiskii senten-
tiam amplexus est et praeterea post γνώμαις inseruit
πονηρὰς, quae tamen conjectura Kiesslingio indigna
primo quoque tempore est rejicienda ut absurdis-
sima et a tota oratione alienissima. Post οὐδ’ αὐτὸ
τοῦτο exspectas rem quam quisque facile intelli-

gere potest absurdam vel ridiculam esse3 qui enim

